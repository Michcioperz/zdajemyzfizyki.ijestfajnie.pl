---

layout: post

title: "Zasada zachowania pędu"

nickname: Pęd

thumbnail: "http://img.youtube.com/vi/1jcnM6uoV-8/0.jpg"

authors: [Anna Smolarz, Piotr Borowski]
---

## Wstęp

Pęd jest wielkością stosowaną do opisu ciał w ruchu. Można by rozumieć go jako coś w rodzaju **"ilości" ruchu** lub **"siły" ruchu**. Zależy on od **prędkości** i **masy** ciała.

$$ \vec{p} = m\vec{v} $$

Wszędzie tam gdzie jedno ciało uderza w drugie, lub jedno ciało dzieli się w ruchu na dwa mniejsze, istotną rolę grają przemiany pędu. W szczególności:

**Pęd jest ważną wielkością do opisu zderzeń ciał.**

Jeżeli w układzie inercjalnym (odosobnionym) na ciało (układ ciał) nie działa siła zewnętrzna, lub działające siły zewnętrzne równoważą się:

$$ \vec{F} = 0 $$

to całkowity pęd ciała (układu ciał) nie zmienia się:

$$ \Delta\vec{p} = 0 $$

$$ \vec{p} = \mathrm{const} $$

Oczywiście pędy poszczególnych ciał, wchodzących w skład danego układu mogą się zmieniać, ale całkowity pęd układu, to znaczy wektorowa suma wszystkich pędów składowych, nie ulega zmianie.

$$ 0 = MV_1 - mV_2 $$

## Doświadczenie 1: Zderzenia centralne

### Potrzebne rzeczy

- stół bilardowy
- kule (co najmniej dwie o tych samych masach (np. numerowane bile amerykańskie) i co najmniej dwie o różnych masach (np. bombka styropianowa i piłka tenisowa))
- kij
- oczy

### Przebieg doświadczenia

Na początek kładziemy na stole dwie identyczne kule. Uderzamy kijem w jedną z kul, aby trafiła ona centralnie w spoczywającą kulę (prędkość poruszającej się monety musi leżeć na prostej przechodzącej przez środki monet). Poruszająca się kula  zatrzymuje się, a spoczywająca porusza się dalej z tą samą prędkością.

<div class="video-container"><iframe width="560" height="315" src="https://www.youtube.com/embed/1jcnM6uoV-8?rel=0" frameborder="0" allowfullscreen></iframe></div>

Gdy uderzamy kulą o mniejszej masie niż spoczywająca, to odskakuje ona do tyłu, a kula cięższa lekko przesuwa się do przodu.

<div class="video-container"><iframe width="560" height="315" src="https://www.youtube.com/embed/GenneWDg7Zs?rel=0" frameborder="0" allowfullscreen></iframe></div>

Jeśli uderzamy kulą o większej masie to obie kule poruszają się w tę samą stronę co uderzająca kula.

<div class="video-container"><iframe width="560" height="315" src="https://www.youtube.com/embed/tcI_iEB6b8U?rel=0" frameborder="0" allowfullscreen></iframe></div>

### Wyjaśnienie

Zderzenia kul można w dość dobrym przybliżeniu traktować jako sprężyste. W zderzeniach sprężystych spełniona jest zasada zachowania pędu( i zasada zachowania energii). Gdy następuje zderzenie sprężyste dwóch kul o tych samych masach to uderzająca kula przekazuje cały swój pęd kuli spoczywającej. Innym przykładem takiego zachowania jest kołyska Newtona.

<div class="video-container"><iframe width="560" height="315" src="https://www.youtube.com/embed/jyGepR-zFC4?rel=0" frameborder="0" allowfullscreen></iframe></div>

## Doświadczenie 2: Zderzenia ukośne

### Potrzebne rzeczy:

- stół bilardowy
- kule (co najmniej dwie o tych samych masach (np. numerowane bile amerykańskie) i co najmniej dwie o różnych masach (np. bombka styropianowa i piłka tenisowa))
- kij
- oczy

### Przebieg doświadczenia

Najpierw kładziemy na stole kule o tych samych masach. Uderzamy kijem w jedną z kul, aby trafiła ona skośnie czyli niecentralnie w spoczywającą kulę (prędkość poruszającej się  nie leży na prostej przechodzącej przez środki monet). Tory kuli spoczywającej i uderzającej tworzą kąt prosty.

<div class="video-container"><iframe width="560" height="315" src="https://www.youtube.com/embed/Kt6xBDXGX4I?rel=0" frameborder="0" allowfullscreen></iframe></div>

Gdy uderzająca kula ma mniejszą masę to kąt między torami jest rozwarty. 

<div class="video-container"><iframe width="560" height="315" src="https://www.youtube.com/embed/i1F3nmFuLdo?rel=0" frameborder="0" allowfullscreen></iframe></div>

Jeśli uderzająca kula ma większą masę to kule rozbiegają się pod kątek ostrym.

<div class="video-container"><iframe width="560" height="315" src="https://www.youtube.com/embed/WyfqhMwtU-A?rel=0" frameborder="0" allowfullscreen></iframe></div>

### Wyjaśnienie

Pęd początkowy kuli uderzającej należy rozłożyć na składową wzdłuż prostej przechodzącej przez środki kul i składową prostopadłą do niej. W momencie zderzenia siła działa tylko wzdłuż prostej przechodzącej przez środki kul.

Pęd w kierunku prostopadłym do tej prostej więc nie zmienia się. Natomiast pęd w kierunku równoległym będzie się tak zmieniał jak w zderzeniach centralnych. Dla zderzenia o tych samych masach pęd w kierunku równoległym zostaje całkowicie przekazany monecie spoczywającej i kąt po zderzeniu jest prosty.

Zachowanie kolejnych przypadków można wytłumaczyć podobnie.

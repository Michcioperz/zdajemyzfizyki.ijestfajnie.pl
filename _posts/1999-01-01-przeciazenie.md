---
layout: post

title: "Stany przeciążenia, niedociążenia i nieważkości"

nickname: "Stany"

authors: [Ewa Turska, "Miłosz Kierepka"]
---

**Stan przeciążenia** - stan, w jakim znajduje się ciało, gdy oprócz siły grawitacji działają na nie inne siły, które powodują wypadkowe przyspieszenie większe niż ziemskie.

**Stan niedociążenia** – stan, w jakim znajduje się ciało, gdy oprócz siły grawitacji działają na nie inne siły, które powodują wypadkowe przyspieszenie mniejsze niż ziemskie.

**Nieważkość** – stan, w którym znajduje się ciało, gdy nie działają na nie siły zewnętrzne, przez co nie są wywierane żadne naciski. Na Ziemi występuje wtedy, gdy na ciało działa _tylko_ siła grawitacji (ciało nie posiada ciężaru, choć ma stałą masę).

Gdy przyjmiemy, że $$g$$ to przyspieszenie ziemskie, a $$a$$ to wypadkowe przyspieszenie ciała w kierunku pionowym i zwrocie ku powierzchni Ziemi, to:

- dla $$a > g \implies \text{stan przeciążenia}$$,
- dla $$a = g \implies \text{nieważkość}$$,
- dla $$g > a > 0 \implies \text{stan niedociążenia}$$,
- dla $$a = 0 \implies \text{spoczynek}$$,
- dla $$a < 0 \implies \text{stan przeciążenia}$$.

Znak przyspieszenia charakteryzuje umowny kierunek działania sił:

##### Dodatnie:

- $$Gz+$$ siły działają w dół na sylwetkę stojącego człowieka, od głowy do stóp (np. ruszająca winda w górę)
- $$Gx+$$ siły działają wzdłuż sylwetki stojącego człowieka, od klatki piersiowej do pleców (np. przyspieszanie auta)

##### Ujemne:

- $$Gz-$$ siły działają w górę na sylwetkę stojącego człowieka, od stóp do głowy (np. ruszająca winda w dół)
- $$Gx-$$ siły działają wzdłuż sylwetki stojącego człowieka, od pleców do klatki piersiowej (np. hamowanie auta)

Gdy mówimy, że przeciążenie wynosi $$1g$$, $$2g$$, $$5g$$, czy $$0g$$, odpowiada to wartościom odpowiednio przyspieszeniu ziemskiemu, jego dwukrotności, pięciokrotności i bezwładności. $$g$$ jest zawsze nieujemne.

Człowiek bez konsekwencji zdrowotnych może wytrzymać do ok. $$5g$$, choć piloci myśliwców, astronauci i kierowcy rajdowi dzięki naturalnym predyspozycjom i treningowi mogą wytrzymać większe przeciążenia. Największe doznane przez ludzi przeciążenia, które nie skończyły się śmiercią to:

- Ppłk John Stapp w 1954 r. wwyniku dobrowolnego eksperymentu doznał przeciążenia $$46.2g$$ w saniach rakietowych, przez co popękały mu naczynia krwionośne w gałce ocznej (okresowa utrata wzroku, szczęśliwie siatkówki w oczach nie były uszkodzone, Stapp odzyskał później wzrok).
- Kierowca F1, David Purley, w roku 1977 w wyniku gwałtownego hamowania (z $$173 \frac{\mathrm{km}}{\mathrm{h}}$$ do $$0$$, na odcinku $$0.66 \mathrm{m}$$), przeżył przeciążenie $$179.3g$$. Złamał w wielu miejscach nogi, miednicę i żebra.
- W 2003 roku Kenny Bräck był uczestnikiem wypadku w wyścigu IRL IndyCar Series, podczas którego zderzyły się dwa samochody – jego i Tomasa Schecktera. Pojazdy zahaczyły o siebie kołami, czego skutkiem było wyniesienie się w powietrze, zderzenie z siatką graniczną toru i rozpad auta na drobne kawałki. Najwyższy wynik podany przez urządzenie do pomiaru zmian przyśpieszenia, które jest montowane w samochodach wyścigowych był równy $$214g$$.
